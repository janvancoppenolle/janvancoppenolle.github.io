---
layout: article
title: "BONES SHAKE – Unwell (Abattoir Blues Records)"
---

Bones Shake, garagerock trio geboren in de ondergrond van Manchester. Unwell, hun nieuwe single, klinkt alsof The Mummies bezeten door de geest van Lux Interior de patiënten in het Krankenhaus met een welgekomen dosis verzetslust komen opruien.


De gitaar schraapt als wollig staal over het karton van de luidsprekers. De drums doen de kast met kalmerende ampullen uit elkaar kletteren. Het nummer laat een feest in menige instelling en huiskamer uitbreken. In de video die opgenomen werd net voor de eerste lockdown in het VK, heeft Bones Shake een hele troep verwante zielen bijeengebracht in het verzet tegen de mentale uitdroging.

Dansen op hitsige flessenhals-blues-punk! We voelen ons gek genoeg zo weer beter.