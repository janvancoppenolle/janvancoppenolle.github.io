---
layout: article
title: "KOOKABURRA – Thermodynamics (Resurrection Records USA, Gazer Tapes & Wagonmaniac Music)"
---

We wisten je reeds te melden, bij nazicht van de single Dacelo Novaguinea, dat er een hoek af is bij Kookaburra. We hebben nieuwe informatie: er is een tweede single die vooroploopt op het album Dry Eyes / White Mice waarin de waanzin zich voortzet.


Thermodynamics stimuleert met cartoonachtige psychedelische freakbeat spontaan de spasticiteit. De kordaat gedeclameerde diagnose lijkt op een plaat van Devo die op een hoger aantal omwentelingen per minuut onder de pickup-naald voorbijvliegt.

Kookaburra heeft een compleet nieuw zenuwstelsel en -aandoening ontdekt. Elke poging tot behandeling lijkt futiel, hier bestaan geen pilletjes voor…