---
layout: article
title: "LEA PORCELAIN – Consent Of Cult (Lea Porcelain)"
---

Consent Of Cult vormt een trilogie met de eerdere singles Choirs To Heaven en Pool Song die het nieuwe, nog te verschijnen, album van Lea Porcelain inleiden. Producer Julien Bracht en zanger Markus Nikolaus werkten aan nieuw materiaal in hun studio in het Berlijnse Funkhaus, een gigantisch studio- en evenementencomplex en ooit een architecturaal pronkstuk van de DDR.


Lea Porcelain – “Het idee voor ons tweede album dat Choirs To Heaven zal heten is begonnen met Consent Of Cult. Het is het eerste nummer dat we schreven voor de plaat. We gebruikten onze nieuwe Prophet-6 synth en wilden een ruwere en scherpere benadering dan voorheen. Het gevoel dat we wilden bereiken is een combinatie van het beste van ons vroegere, rauwe werk en wat we met nieuwe arrangementen en vers studiospeelgoed konden doen.”

De song bestaat uit een evoluerend geluidstapijt, voortgedreven door een aanstekelijke drumloop. De sfeer die opgebouwd wordt is een handelsmerk van Lea Porcelain geworden.

Lea Porcelain – “De tekst is geïnspireerd door het verhaal A Sea Close By van Albert Camus. Dat is een mooie, inspirerende trein van gedachten die het landschap en de kalme zee beschrijft vanuit het perspectief van een dagdroom. Het geeft het gevoel dat we onszelf los kunnen maken van onze bekommernissen en spiritueel kunnen herboren worden in een vrijer en eenvoudiger leven.”