---
layout: article
title: "SQUARE MOTION – Coronoroc (Eigen Beheer)"
---

Phil L. blijft met zijn project Square Motion onvermoeibaar singletjes uitbrengen. Coronoroc is het zesde dat we al tellen in dit naar zijn eind reutelende jaar 2020.


Het naar het prille begin van de synthpop (eind jaren 70 en begin 80) refererende nummer is ditmaal downtempo en vrij minimalistisch van arrangement. We denken aan Kraftwerk, Thomas Dolby, Yellow Magic Orchestra of zelfs aan de eerste plaat van Depeche Mode met Vince Clarke. Er wordt beeldspraak gebruikt alsof we totaal overgeleverd zijn aan de ritjes-machines van de foor.

“Are we in some kind of weird fairground attraction
Just go with the flow, in any direction”

We weten nog zo niet of de oliebollen van daarnet bestand zijn tegen een portie centrifugaalkrachten. Dus we passen voor het wild geslinger van “den Deca Dance”, plakken een suikerspin achter ons smoelmasker en neuriën de aanstekelijke Coronoroc mee.