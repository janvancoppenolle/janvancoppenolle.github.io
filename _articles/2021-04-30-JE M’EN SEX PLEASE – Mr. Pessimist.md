---
layout: article
title: "JE M’EN SEX PLEASE – Mr. Pessimist (Eigen Beheer)"
---

Fuzz… U.S. Patent 3,213,181 werd per ongeluk ontdekt dankzij een productiefout in een mengpaneel, tijdens de opname van Marty Robbins’ country hit Don’t Worry. Gibson maakte de Maestro FZ-1 Fuzz-Tone, Keith Richards kreeg er één in handen, speelde er Satisfaction door en de rest is geschiedenis. Fuzz heeft een riff nodig, en er dan op dansen zal je.


De verre achterneven van The Stooges snappen dit goed wanneer ze, vuil met de heupen bewegend, de propulsie door je luidsprekers aanvatten van Mr. Pessimist. Jawel, Je M’en Sex Please heeft een nieuwe single.

Ondertussen onmiskenbare oerkreten van Jochem Roegiers stuiteren de oorkanalen rond. Ondersteund door de scherpe productie van Jonathan Troch waarbij je hier en daar, ergens links dan rechts, knappe details in de opname kan ontdekken.

Na de vorige single Fuel zijn we alvast niet pessimistisch over de aanstormende langspeler daar aan de horizon! Voldoening!