---
layout: article
title: "SANT ANNA BAY COCONUTS – High Lake Hill Studio (Juni 2021)"
---

“Binnenkort gaan we terug een dag de studio in”, vertelt Danny ons terwijl we languit in de barbierstoel liggen. We hadden het al eerder over de debuutplaat van Sant Anna Bay Coconuts en hoe deze in de wereld van instrumentale surf niet onopgemerkt blijft. Zo zijn ze gecontacteerd door Missing Fink Records uit Georgia (VS) met de vraag of ze een nummer willen bijdragen aan een Halloween-compilatie-album. Voor de opname gaan ze terug naar de High Lake Hill Studio van Bart Van Lier. Op die flink zomerse dag mochten we erbij zijn om een fotoverslagje te maken.