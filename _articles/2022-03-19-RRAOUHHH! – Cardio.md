---
layout: article
title: "RRAOUHHH! â€“ Cardio (Wagonmaniac)"
---

Oeh-la-la! RROAUHHH! is een Brussels duo dat verknipte elektronische discopunk maakt. Cardio is de volledige A kant van het vinyl dat ze delen met die andere synth-noise-punks uit la douce France, LR666.

Cardio scheurt als een Opel Manta op lachgas over beton en staal. Halverwege het nummer ben je helemaal gehypnotiseerd door de repetitieve dreunen en het flanger-effect en kunnen er evengoed 6 minuten of 6 uur verstreken zijn. Het doet wat denken aan jaren tachtig minimal synth-wave maar dan harder, luider en sneller.

Voeg daar nog eens een psychedelische Super 8 clip aan toe waarbij de nazweem van neon- en sodium-lampen op je netvlies wordt gebrand.

De cardioloog maakt met rode pen een aantekening in het medisch dossier en Giovanni Giorgio Moroder verslikt zich ongetwijfeld in zijn stracciatella gelato!