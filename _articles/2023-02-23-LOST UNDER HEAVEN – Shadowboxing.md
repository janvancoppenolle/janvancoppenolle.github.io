---
layout: article
title: "LOST UNDER HEAVEN – Shadowboxing (LUH*international)"
---

*Shadowboxing* is de eerste single uit Lost Under Heavens nieuwe album *Something is Announced by your Life*. Deze plaat zal bovendien uitgebracht worden via het eigen, onafhankelijke label van de band LUH*international.

Het nummer, geschreven en geproducet door Ellery James Roberts (ex WU LYF), is een oproep om eenheid in diversiteit te vinden in tijden van toenemende polarisatie.

De band vroeg Shane Lim om een visueel verhaal bij de muziek te maken met een sterke cinematografie en een paar filosofische verwijzingen (om precies te zijn: Plato’s allegorie van de Grot en Jungs schaduw en licht). Lim werkte hiervoor samen met choreograaf Nat Zenghi (Jungle, Charlie XCX) en danser Nathan Louis Fernand.

> You got to learn to love your enemy – for your enemy is You

Er klinkt een sterke aanmoediging om naar en in onszelf te kijken. Ellery’s stem klinkt zachter en empathisch. De strijdvaardigheid is gebleven maar hij is niet meer boos op de wereld. De vuist van weleer heeft plaats gemaakt voor wijd gespreide armen.